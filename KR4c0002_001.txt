# -*- mode: mandoku-view; -*-
#+TITLE: 寒山子詩集
#+DATE: 2015-09-11 07:44:27.709087
#+PROPERTY: ID KR4c0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0239-001寒山子詩集-第六百零三册.
<pb:KR4c0002_SBCK_001-1a>¶
　　　　寒山詩¶
凡讀我詩者心中須護淨慳貪繼日廉謟曲登¶
時正驅遣除𢙣業歸依受眞性今日得佛身急¶
急如律令¶
重巖我卜居鳥道絶人迹庭際何所有白雲抱¶
幽石住兹凡幾年屢見春冬易&KR0009;語鍾鼎家虚¶
名定無益¶
可𥬇寒山道而無車馬蹤聮谿難記曲疊嶂不¶
知重泣露千般草吟風一様松此時迷徑處形¶
問影何從¶
吾家好隱淪居處絶嚻塵踐草成三徑瞻雲作¶
<pb:KR4c0002_SBCK_001-1b>¶
四鄰助歌聲有鳥問法語無人今日娑婆樹幾¶
年爲一春¶
琴書須自隨禄位用何爲投輦從賢婦巾車有¶
孝兒風吹曝麥地水溢沃魚池常念鷦鷯鳥安¶
身在一枝¶
弟兄同五郡父子本三州欲驗飛鳬集須旌白¶
兎遊靈𤓰夢裏受神橘座中收郷國何迢遞同¶
魚&KR0009;水流¶
一爲書劒客二遇聖明君東守文不賞西征武¶
不勲學文兼學武學武兼學文今日旣老矣餘¶
何不足云¶
<pb:KR4c0002_SBCK_001-2a>¶
莊子&KR0003;送終天地爲棺槨吾歸此有時唯須一¶
畨箔死將餧青蠅吊不勞白鶴餓著首陽山生¶
廉死亦樂¶
人問寒山道寒山路不通夏天冰未釋日出霧¶
朦朧似我何由届與君心不同君心若似我還¶
得到其中¶
天生百尺樹翦作長條木可惜棟梁材抛之在¶
幽谷年多心尚勁日乆皮漸秃識者取將來猶¶
堪柱馬屋¶
驅馬度荒城荒城動客情髙低舊雉堞大小古¶
墳塋自振孤蓬影長凝拱木聲所嗟皆俗骨仙¶
<pb:KR4c0002_SBCK_001-2b>¶
史更無名¶
鸚鵡宅西國虞羅捕得歸美人朝夕弄出入在¶
庭幃賜以金籠貯扃哉損羽衣不如鴻與鶴颻¶
颺入雲飛¶
玉堂掛珠簾中有嬋姢子其貌勝神仙容華若¶
桃李東家春霧合西舎秋風起更過三十年還¶
成苷蔗滓¶
城中娥眉女珠珮珂珊珊鸚鵡花前弄琵琶月¶
下彈長歌三月響短舞萬人看未必長如此芙¶
蓉不耐寒¶
父母續經多田園不羡他婦揺機軋軋兒弄口¶
<pb:KR4c0002_SBCK_001-3a>¶
㗻㗻拍手催花舞搘頥聽鳥歌誰當來歎賀樵¶
客屢經過¶
家住緑巖下庭蕪更不芟新藤垂繚繞古石豎¶
巉嵓山果獼猴摘池魚白鷺㘅仙書一兩卷樹¶
下讀喃喃¶
四時無止息年去又年來萬物有代謝九天無¶
朽槯東明又西暗花落復花開唯有黄泉客&KR0115;¶
&KR0115;去不廻¶
歳去換愁年春來物色鮮山花𥬇渌水巖岫舞¶
青煙蜂蝶自云樂禽魚更可憐朋遊情未巳徹¶
曉不能眠¶
<pb:KR4c0002_SBCK_001-3b>¶
手筆大縱横身才極瓌瑋生爲有限身死作無¶
名&KR0017;自古如此多君今爭柰何可來白雲裏教¶
爾紫芝歌¶
欲得安身處寒山可長保微風吹幽松近聽聲¶
逾好下有斑白人喃喃讀黄老十年歸不得忘¶
却來時道¶
俊傑馬上郎揮鞭指柳楊謂言無死日終不作¶
梯航四運花自好一朝成萎黄醍醐與石蜜至¶
死不能甞¶
有一餐霞子其居諱俗遊論時實蕭爽在夏亦¶
如秋幽澗常瀝瀝髙松風颼颼其中半日坐忘¶
<pb:KR4c0002_SBCK_001-4a>¶
却百年愁¶
妾在邯鄲住歌聲亦抑&KR0045;頼我安居處此曲舊¶
來長旣醉莫言歸留連日未央兒家寢宿處繡¶
&KR0013;滿銀牀¶
快搒三翼舟善乗千里馬莫能造我家謂言最¶
幽野巖岫&KR0055;嶂中雲雷竟日下自非孔丘公無¶
能相救者¶
智者君抛我愚者我抛君非愚亦非智從此斷¶
相聞入夜歌明月侵晨舞白雲焉能拱口手端¶
坐𩯭紛紛¶
有鳥五色彣棲桐食竹實徐動合禮儀和鳴中¶
<pb:KR4c0002_SBCK_001-4b>¶
音律昨來何以至爲吾暫時出儻聞絃歌聲作¶
舞欣今日¶
茅棟野人居門前車馬踈林幽偏聚鳥谿闊本¶
藏魚山果攜兒摘皐田共婦鋤家中何所有唯¶
有一牀書¶
登陟寒山道寒山路不窮谿長石磊磊澗闊草¶
濛濛苔滑非𨵿雨松鳴不假風誰能超丗累共¶
坐白雲中¶
六極常嬰困九維徒自論有才遺草澤無藝閉¶
蓬門日上巖猶暗煙消谷裏昬其中長者子箇¶
箇揔無裩¶
<pb:KR4c0002_SBCK_001-5a>¶
白雲髙嵯峨渌水蕩潭波此處聞漁父時時皷¶
棹歌聲聲不可聽令我愁思多誰謂雀無角其¶
如穿屋何¶
杳杳寒山道落落冷澗濵啾啾常有鳥寂寂更¶
無人磧磧風吹面紛紛雪積身朝朝不見日歳¶
歳不知春¶
少年何所愁愁見𩯭毛白白更何所愁愁見日¶
逼迫移向東岱居配守北邙宅何忍出此言此¶
言傷老客¶
聞道愁難遣斯言謂不眞昨朝曽趂却今日又¶
纏身月盡愁難盡年新愁更新誰知席帽下元¶
<pb:KR4c0002_SBCK_001-5b>¶
是昔愁人¶
兩龜乗犢車驀出路頭戯一蠱從傍來苦死欲¶
求&KR0009;不載爽人情始載&KR0013;沈累彈指不可論行¶
恩却遭刺¶
三月𧖟猶小女人來采花隈牆弄蝴蝶臨水擲¶
蝦䗫羅䄂盛梅子金鎞挑筍芽𨷖論多物色此¶
地勝余家¶
東家一老婆富來三五年昔日貧於我今𥬇我¶
無錢渠𥬇我在後我𥬇渠在前相𥬇儻不止東¶
邊復西邊¶
富兒多鞅掌觸事難祗承倉米巳赫赤不貸人¶
<pb:KR4c0002_SBCK_001-6a>¶
斗升轉懐鉤距意買絹先㨂綾若至臨終日吊¶
客有蒼蠅¶
余曾昔覩聦明士博逹英靈無比倫一選嘉名¶
喧宇宙五言詩句越諸人爲官治化超先輩直¶
爲無能繼後塵忽然富貴貪財色瓦解冰消不¶
可陳¶
白鶴㘅苦桃千里作一息欲往蓬萊山將此充¶
糧食未逹毛摧落離群心慘惻却歸舊來巢妻¶
子不相識¶
慣居幽隱處乍向國清衆時訪豐干道仍來看¶
拾公獨廻上寒巖無人話合同尋究無源水源¶
<pb:KR4c0002_SBCK_001-6b>¶
窮水不窮¶
生前大愚癡不爲今日悟今日如許貧揔是前¶
生作今日又不修來生還如故兩岸各無船渺¶
渺難濟渡¶
璨璨盧家女舊來名莫愁貪乗摘花馬樂搒采¶
蓮舟𦞃坐緑熊席身披青鳯裘哀傷百年内不¶
免歸山丘¶
&KR0672;眼鄒公妻邯鄲杜生母二人同老少一種好¶
靣首昨日㑹客&KR0163;惡衣排在後只爲著破裙喫¶
他殘䴺&KR1979;(上莆口切/下郎斗切)¶
獨卧重巖下蒸雲晝不消室中雖暡靉心裏絶¶
<pb:KR4c0002_SBCK_001-7a>¶
喧嚻夢去遊金闕魂歸度石橋抛除閙我者歷¶
歷樹間瓢¶
夫物有所用用之各有冝用之若失所一缺復¶
一虧圎鑿而方枘悲哉空爾爲驊騮將捕䑕不¶
及跛猫兒¶
誰家長不死死事舊來均始憶八尺漢俄成一¶
聚塵黄泉無曉日青草有時春行到傷心處松¶
風愁殺人¶
騮馬珊瑚鞭驅馳洛陽道自矜美少年不信有¶
衰老白髮㑹應生紅顔豈長保但看北邙山箇¶
是蓬萊島¶
<pb:KR4c0002_SBCK_001-7b>¶
竟日常如醉流年不暫停埋著蓬蒿下曉月何¶
&KR0115;&KR0115;骨&KR0079;消散盡魂魄幾凋零遮莫齩鐵口無¶
因讀老經¶
一向寒山坐淹留三十年昨來訪親友太半入¶
黄泉漸減如殘燭長流似逝川今朝對孤影不¶
&KR0116;淚𩀱懸¶
相喚採芙蓉可憐清江裏游戯不&KR0116;暮屢見狂¶
風起浪棒鴛鴦兒波揺鸂䳵子此時居舟楫浩¶
蕩情無巳¶
吾心似秋月碧潭清皎潔無物堪比倫教我如¶
何&KR0003;¶
<pb:KR4c0002_SBCK_001-8a>¶
垂柳暗如煙飛花飄似霰夫居離婦州婦住思¶
夫縣各在天一涯何時得相見&KR0009;語明月樓莫¶
貯𩀱飛鷰¶
有酒相招飲有&KR0079;相呼喫黄泉前後人少壯須¶
努力玉帶暫時華金&KR0107;非乆飾漲翁與鄭婆一¶
去無消息¶
可憐好丈夫身體極稜稜春秋未三十才藝百¶
般能金羈逐俠客玉饌集良朋唯有一般惡不¶
傳無盡燈¶
桃花欲經夏風月催不待訪覓漢時人能無一¶
箇在朝朝花遷落歳歳人移改今日&KR0045;塵處昔¶
<pb:KR4c0002_SBCK_001-8b>¶
時爲大海¶
我見東家女年可有十八西舎競來問願姻夫¶
妻活烹羊煑衆命聚頭作婬殺含𥬇樂呵呵啼¶
哭受殃抉¶
田舎多桑園牛犢滿廏轍肯信有因果頑皮早¶
晚裂眼看消磨盡當頭各自活&KR0083;袴瓦作裩到¶
頭凍餓殺¶
我見百十狗箇箇毛鬇鬡卧者渠自卧行者渠¶
自行投之一塊骨相與啀喍(上牛皆切/下士皆切)爭良由爲¶
骨少狗多分不平¶
極目&KR0006;長望白雲四茫茫鴟鵶飽腲腇鸞鳯飢¶
<pb:KR4c0002_SBCK_001-9a>¶
徬徨駿馬放石磧蹇驢能至堂天髙不可問鷦¶
鵊在滄浪¶
洛陽多女兒春日逞華麗共折路邊花各持挿¶
髙髻髻髙花匼匝人見皆睥睨別求醦醦憐將¶
歸見夫聟¶
春女衒容儀相將南陌陲看花愁日晚隱樹怕¶
風吹年少從傍來白馬黄金羈何須乆相弄兒¶
家夫聟知¶
羣女戲夕陽風來滿路香綴裙金蛺蝶挿髻玉¶
鴛鴦角婢紅羅縝閹奴紫錦裳爲觀失道者𩯭¶
白心惶惶¶
<pb:KR4c0002_SBCK_001-9b>¶
若人逢&KR0017;魅第一莫驚懅&KR0900;硬莫采渠呼名自¶
當去燒香請佛力禮拜求僧助蚊子叮鐵牛無¶
渠下觜處¶
浩浩黄河水東流長不息悠悠不見清人人壽¶
有極苟欲乗白雲曷由生羽翼唯當鬒髮時行¶
住須努力¶
乗兹朽木船采彼紝婆子(紝音壬佛經西國苦樹名/其子根枝俱苦喻衆生之)¶
(惡)行至大海中波濤復不止唯賷一宿糧去岸¶
三千里煩惱從何生愁哉縁苦起¶
黙黙永無言後生何所述隱居在林藪智日何¶
由出枯槁非堅衞風霜成夭疾土牛耕石田未¶
<pb:KR4c0002_SBCK_001-10a>¶
有得稻日¶
山中何太冷自古非今年沓嶂&KR0106;凝雪幽林毎¶
吐煙草生芒種後葉落立秋前此有沈迷客窺¶
窺不見天¶
山客心悄悄常嗟歳序遷辛勤采芝术披斥詎¶
成仙庭廓雲&KR0004;卷林明月正圎不歸何所爲桂¶
樹相留連¶
有人坐山楹雲卷&KR0006;霞瓔秉芳&KR0006;欲&KR0009;路漫漫¶
難征心惆悵狐疑年老巳無成衆喔咿斯蹇獨¶
立&KR0006;忠貞¶
豬喫死人&KR0079;人喫死豬腸豬不嫌人臭人返道¶
<pb:KR4c0002_SBCK_001-10b>¶
豬香豬死抛水内人死掘土藏彼此莫相噉蓮¶
花生沸湯¶
快哉混沌身不飯復不尿遭得誰鑚鑿因兹立¶
九竅朝朝爲衣食歳歳愁租調千箇爭一錢聚¶
頭亡命叫¶
啼哭縁何事淚如珠子顆應當有別離復是遭¶
喪禍所爲在貧窮未能了因果塜間瞻死屍六¶
道不干我¶
婦女慵經織男夫&KR0180;耨田輕浮耽挾彈跕躧(上/都)¶
(牒他恊二切跕屣也下/所𠋣所買二切舞履也)拈抹絃凍骨衣應急充腸食¶
在先今誰念於汝苦痛哭蒼天¶
<pb:KR4c0002_SBCK_001-11a>¶
不行眞正道隨邪號行婆口慙神佛少心懷嫉¶
妬多背後噇魚&KR0079;人前念佛陁如此修身處難¶
應避柰何¶
丗有一等愚茫茫恰似驢還解人言語貪媱狀¶
若豬險𡾟難可測實語却成虚誰能共伊語令¶
教莫此居¶
有漢姓慠慢名貪字不廉一身無所解百事&KR0013;¶
他嫌死惡黄連苦生憐白蜜甜喫魚猶未止食¶
&KR0079;更無猒¶
縱你居犀角饒君帶虎睛桃枝將辟&KR0126;䔉殻取¶
爲瓔暖腹茱茰酒空心枸杞羮終歸不免死浪¶
<pb:KR4c0002_SBCK_001-11b>¶
自覓長生¶
卜擇幽居地天台更莫言猨啼谿霧冷嶽色草¶
門連折葉覆松室開池引澗泉巳甘休萬事采¶
蕨度殘年¶
益者益其精可名爲有益易者易其形是名之¶
有易能益復能易當得上仙籍無益復無易終¶
不免死厄¶
徒勞&KR0003;三史浪自看五經洎老撿黄籍依前住¶
白丁筮遭連蹇卦生主虚危星不及河邊樹年¶
年一度青¶
碧澗泉水清寒山月華白黙知神自明觀空境¶
<pb:KR4c0002_SBCK_001-12a>¶
逾寂¶
我今有一襦非羅復非綺借問作何色不紅亦¶
不紫夏天將作衫冬天將作&KR0013;冬夏遞互用長¶
年只這是¶
白拂栴檀柄馨香竟日聞柔和如卷霧揺拽似¶
行雲禮奉冝當暑髙提復去塵時時方丈内將¶
用指迷人¶
貪愛有人求快活不知禍在百年身但看陽燄¶
浮漚水便&KR0116;無常敗壞人丈夫志氣直如鐵無¶
曲心中道自眞行密節髙霜下竹方知不枉用¶
心神¶
<pb:KR4c0002_SBCK_001-12b>¶
多少般數人百計求名利心貪覓榮華經營圗¶
富貴心未片時歇奔突如煙氣家眷實團圎一¶
呼百諾至不過七十秊冰消瓦解置死了萬事¶
休誰人承後嗣水浸泥彈丸方知無意智¶
貪人好聚財恰如梟愛子子大而食母財多還¶
害己散之即福生聚之即禍起無財亦無禍𡔷¶
翼青雲裏¶
去家一萬里提劒擊匈奴得利渠即死失利汝¶
即殂渠命旣不惜汝命有何辜教汝百勝術不¶
貪爲上謀¶
瞋是心中火能燒功德林欲行菩薩道忍辱護¶
<pb:KR4c0002_SBCK_001-13a>¶
眞心¶
汝爲埋頭癡兀兀愛向無明羅刹窟再三勸你¶
早修行是你頑癡心恍惚不肯信受寒山語轉¶
轉倍加業汨汨直待斬首作兩叚方知自身奴¶
賊物¶
惡趣甚茫茫&KR0115;&KR0115;無日光人間八百歳未抵半¶
宵長此等諸癡子論情甚可傷勸君求出離認¶
取法中王¶
世有多解人愚癡徒苦辛不求當來善唯知造¶
惡因五逆十惡輩三毒以爲親一死入地獄長¶
如鎭庫銀¶
<pb:KR4c0002_SBCK_001-13b>¶
天髙髙不窮地厚厚無極動物在其中慿兹造¶
化力爭頭覓飽暖作計相噉食因果都未詳盲¶
兒問乳色¶
天下幾種人論時色數有賈婆如許夫黄老元¶
無婦衞氏兒可憐鐘家女極醜渠若向西行我¶
便東邊走¶
賢士不貪婪癡人好鑪冶麥地占他家竹園皆¶
我者努膊覓錢財切齒驅奴馬須看郭門外壘¶
壘松栢下¶
嗊嗊買魚&KR0079;擔歸餧妻子何須殺他命將來活¶
汝已此非天堂縁純是地獄滓徐六語破堆始¶
<pb:KR4c0002_SBCK_001-14a>¶
知没道理¶
有人把椿樹喚作白栴檀學道多沙數幾箇得¶
泥丸棄金却擔草謾他亦自謾似聚砂一處成¶
團也大難¶
烝砂擬作飯臨渴始掘井用力磨碌甎那堪將¶
作鏡佛&KR0003;元平等揔有眞如性但自審思量不¶
用閑爭競¶
推尋丗間事子細揔皆知凡事莫容易盡愛討¶
便冝護即弊成好毁即是成非故知&KR0258;濫口背¶
靣揔由伊冷暖我自量不信奴脣皮¶
蹭蹬諸貧士飢寒成至極閑居好作詩札札用¶
<pb:KR4c0002_SBCK_001-14b>¶
心力賤他言孰采勸君休歎息題安餬䴵上乞¶
狗也不喫¶
欲識生死譬且將冰水比水結即成冰冰消返¶
成水巳死必應生出生還復死冰水不相傷生¶
死還𩀱美¶
尋思少年日遊獵向平陵國使職非願神仙未¶
足稱聮翩&KR0016;白馬喝兎放蒼鷹不&KR0116;大流落皤¶
皤誰見矜¶
偃息&KR0055;林下從生是農夫立身旣質直出語無¶
諂䛕保我不鑒璧信君方得珠焉能同汎灩極¶
目波上鳬¶
<pb:KR4c0002_SBCK_001-15a>¶
不須攻人惡何用伐已善行之則可行卷之則¶
可卷禄厚憂積大言&KR0055;慮交淺聞兹若念兹小¶
子當自見¶
富兒㑹髙堂華燈何煒煌此時無燭者心願處¶
其傍不意遭排遣還歸暗處藏益人明詎損頓¶
訝惜餘光¶
世有聦明士勤苦&KR0677;幽文三端自孤立六藝越¶
諸君神氣卓然異精彩超衆羣不識箇中意逐¶
境亂紛紛¶
層層山水秀煙霞鎻翠微嵐拂紗巾濕露霑蓑¶
草衣足躡遊方履手執古藤枝更觀塵世外夢¶
<pb:KR4c0002_SBCK_001-15b>¶
境復何爲¶
滿卷才子詩溢壷聖人酒行愛觀牛犢坐不離¶
左右霜露入茅簷月華明瓮牖此時吸兩甌吟¶
詩五百首¶
施家有兩兒以藝干齊楚文武各自備託身爲¶
得所孟公問其術我子親教汝秦衞兩不成失¶
時成齟齬¶
止宿鴛鴦鳥一雄兼一雌銜花相共食刷羽毎¶
相隨戲入煙霄裏宿歸沙岸湄自憐生處樂不¶
奪鳯凰池¶
或有衒行人才藝過周孔見罷頭兀兀看時身¶
<pb:KR4c0002_SBCK_001-16a>¶
侗侗繩牽未肯行錐刺猶不動恰似羊公鶴可¶
憐生氃氋(上徒紅切/下名孔切)¶
少小帶經鋤本將兄共居縁遭他輩責剰&KR0013;自¶
妻踈拋絶紅塵境常遊好閱書誰能借斗水活¶
取轍中魚¶
變化計無窮生死竟不止三途鳥雀身五嶽龍¶
魚已丗濁作䍲羺(上女奚切下奴/溝切胡羊也)時清爲騄駬前¶
迴是富兒今度成貧士¶
書判全非弱嫌身不得官銓曹&KR0013;抝折洗垢覓¶
瘡瘢必也𨵿天命今冬更試看盲兒射雀目偶¶
中亦非難¶
<pb:KR4c0002_SBCK_001-16b>¶
貧驢欠一尺富狗剰三寸若分貧不平中半富¶
與困始取驢飽足却令狗飢頓爲汝熟思量令¶
我也愁悶¶
柳郎八十二藍嫂一十八夫妻共百年相憐情¶
狡猾弄璋字烏䖘擲瓦名婠妠(上一丸切/下奴荅切)屢見枯¶
楊荑常遭青女殺¶
大有飢寒客生將獸魚殊長存磨石下時哭路¶
邊隅累日空思飯經冬不識&KR0237;唯齎一束草并¶
帶五升麩¶
赫赫誰&KR2760;肆其酒甚濃厚可憐髙幡幟極目平¶
升斗何意訝不售其家多猛狗童子欲來沽狗¶
<pb:KR4c0002_SBCK_001-17a>¶
齩便是走¶
吁嗟濁濫處羅刹共賢人謂是等流𩔖焉知道¶
不親狐假師子勢詐妄却稱珍鈆礦入鑪冶方¶
知金不眞¶
田家避暑月斗酒共誰歡雜雜排山果踈踈圍¶
酒罇蘆莦將代席蕉葉且充盤醉後搘頥坐須¶
彌小彈丸¶
箇是何措大時來省南院年可三十餘曾經四¶
五選囊裏無青蚨篋中有黄絹行到食店前不¶
敢暫迴靣¶
爲人常喫用愛意須慳惜老去不自由漸&KR0013;他¶
<pb:KR4c0002_SBCK_001-17b>¶
推斥送向荒山頭一生願虚擲亡羊罷&KR0024;穿失¶
意終無極¶
浪造凌霄閣虚登百尺樓養生仍夭命誘讀詎¶
封侯不用從黄口何須猒白頭未能端似箭且¶
莫曲如鈎¶
雲山疊疊連天碧路僻林深無客遊逺望孤蟾¶
明皎皎近聞羣鳥語啾啾老夫獨坐棲青嶂少¶
室閑居任白頭可歎往年與今日無心還似水¶
東流¶
富貴踈親聚只爲多錢米貧賤骨&KR0079;離非𨵿少¶
兄弟急須歸去來招賢閣未啓浪行朱雀街踏¶
<pb:KR4c0002_SBCK_001-18a>¶
破皮鞋底¶
我見一癡漢仍居三兩婦養得八九兒揔是隨¶
冝手丁防是新差資財非舊有黄蘖作驢鞦始¶
知苦在後¶
新榖尚未熟舊榖今巳無就貸一斗許門外立¶
踟蹰夫出教問婦婦出遣問夫慳惜不救乏財¶
多爲累愚¶
大有好𥬇事略陳三五箇張公富奢華孟子貧¶
轗軻只取侏儒飽不憐方朔餓巴歌唱者多白¶
雪無人和¶
老翁娶少婦髮白婦不耐老婆嫁少夫靣黄夫¶
<pb:KR4c0002_SBCK_001-18b>¶
不愛老翁娶老婆一一無棄背少婦嫁少夫兩¶
兩相憐態¶
雍容美少年博覽諸經史盡號曰先生皆稱爲¶
學士未能得官職不解秉耒耜冬披破布衫蓋¶
是書誤己¶
鳥語情不堪其時卧草庵櫻桃紅爍爍楊柳正¶
毿毿旭日銜青嶂晴雲洗渌潭誰知出塵俗馭¶
上寒山南¶
昨日何悠悠&KR0163;中可憐許上爲桃李徑下作蘭¶
蓀渚復有綺羅人舎中翠毛羽相逢欲相喚脈¶
&KR0899;不能語¶
<pb:KR4c0002_SBCK_001-19a>¶
丈夫莫守困無錢須經紀養得一牸牛生得五¶
犢子犢子又生兒積數無窮巳&KR0009;語陶朱公富¶
與君相似¶
之子何惶惶卜居須自審南方瘴癘多北地風¶
霜甚荒陬不可居毒川難可飲魂&KR0006;歸去來食¶
我家園葚¶
昨夜夢還家見婦機中織駐梭如有思擎梭似¶
無力呼之迴靣視況復不相識應是別多年𩯭¶
毛非舊色¶
人生不滿百常懷千載憂自身病始可又爲子¶
孫愁下視禾根下上看桑樹頭秤鎚落東海到¶
<pb:KR4c0002_SBCK_001-19b>¶
底始知休¶
丗有一等流悠悠似木頭出語無知解云我百¶
不憂問道道不㑹問佛佛不求子細推尋著茫¶
然一&KR0163;愁¶
董郎年少時出入帝京裏衫作嫰鵝黄容儀畫¶
相似常&KR0016;踏雪馬拂拂紅塵起觀者滿路傍箇¶
是誰家子¶
箇是誰家子爲人大被憎癡心常憤憤&KR0079;眼醉¶
瞢瞢見佛不禮佛逢僧不施僧唯知打大臠除¶
此百無能¶
人以身爲本本以心爲柄本在心莫邪心邪喪¶
<pb:KR4c0002_SBCK_001-20a>¶
本命未能免此殃何言&KR0180;照鏡不念金剛經却¶
令菩薩病¶
城北仲家翁渠家多酒&KR0079;仲翁婦死時吊客滿¶
堂屋仲翁自身亡能無一人哭喫他盃臠者何¶
太冷心腹¶
下愚讀我詩不解却嗤誚中庸讀我詩思量云¶
甚要上賢讀我詩把著滿靣𥬇楊脩見㓜婦一¶
覽便知妙¶
自有慳惜人我非慳惜輩衣單爲舞穿酒盡縁¶
歌啐當取一腹飽莫令兩脚儽蓬蒿鑚髑髏此¶
日君應悔¶
<pb:KR4c0002_SBCK_001-20b>¶
我行經古墳淚盡嗟存没塜破&KR0953;黄腸棺穿露¶
白骨欹斜有瓮缾掁撥無簪笏風至攬其中&KR0069;¶
塵亂&KR1558;&KR1558;¶
夕陽赫西山草木光曄曄復有朦朧處松蘿相¶
連接此中多伏虎見我&KR0108;迅鬣手中無寸刃爭¶
不懼懾懾¶
出身旣擾擾丗事非一狀未能捨流俗所以相¶
追訪昨吊徐五死今送劉三葬終日不得閑爲¶
此心悽愴¶
有樂且須樂時哉不可失雖云一百年豈滿三¶
萬日&KR0009;丗是須臾論錢莫啾唧孝經末後章委¶
<pb:KR4c0002_SBCK_001-21a>¶
曲陳情畢¶
獨坐常忽忽情懷何悠悠山𦝫雲縵縵谷口風¶
颼颼猿來樹嫋嫋鳥入林啾啾時催𩯭颯颯歳¶
盡老惆惆¶
一人好頭肚六藝盡皆通南見驅歸北西逢趂¶
向東長漂如汎萍不息似飛蓬問是何等色姓¶
貧名曰窮¶
他賢君即受不賢君莫與君賢他見容不賢他¶
亦拒嘉善矜不能仁徒方得所勸逐子張言抛¶
却卜商語¶
俗薄眞成薄人心箇不同殷翁𥬇柳老柳老𥬇¶
<pb:KR4c0002_SBCK_001-21b>¶
殷翁何故兩相𥬇俱行譣詖中裝車競嵽嵲翻¶
載各瀧涷¶
是我有錢日&KR0106;爲汝貸將汝今旣飽暖見我不¶
分張須憶汝欲得似我今承望有無更代事勸¶
汝熟思量¶
人生一百年佛&KR0003;十二部慈悲如野鹿瞋忿似¶
家狗家狗趂不去野鹿常好走欲伏獼猴心須¶
聽師子吼¶
教汝數般事思量知我賢極貧忍賣屋&KR0138;富須¶
買田空腹不得走枕頭須莫眠此言期衆見挂¶
在日東邊¶
<pb:KR4c0002_SBCK_001-22a>¶
寒山多幽竒登者皆&KR0106;懾月照水澄澄風吹草¶
獵獵凋梅雪作花杌木雲充葉觸雨轉鮮靈非¶
晴不可渉¶
有樹先林生計年逾一倍根遭陵谷變葉被風¶
霜改咸𥬇外凋零不憐内紋綵皮膚脫落盡唯¶
有貞實在¶
寒山有躶蟲身白而頭黒手把兩卷書一道將¶
一德住不安釡竈行不齎衣祴常持智慧劒擬¶
破煩惱賊¶
有人畏白首不肯捨朱紱采藥空求仙根苗亂¶
挑掘數年無効驗癡意瞋怫鬱獵師披袈裟元¶
<pb:KR4c0002_SBCK_001-22b>¶
非汝使物¶
昔時可可貧今朝最貧凍作事不諧和觸途成¶
倥偬行泥屢脚屈坐社頻腹痛失却斑猫兒老¶
䑕圍飯瓮¶
我見丗間人堂堂好儀相不報父母恩方寸底¶
摸様欠負他人錢蹄穿始惆悵箇箇惜妻兒爺¶
孃不供養兄弟似寃家心中常悵怏憶昔少年¶
時求神願成長今爲不孝子丗間多此様買&KR0079;¶
自家噇抺觜道我暢自逞&KR0003;嘍羅聦明無益當¶
牛頭努目瞋出去始時曏擇佛燒好香揀僧歸¶
供養羅漢門前乞趂却閑和尚不悟無爲人從¶
<pb:KR4c0002_SBCK_001-23a>¶
來無相狀封䟽請名僧䞋錢兩三様雲光好法¶
師安角在頭上汝無平等心聖賢俱不降凡聖¶
皆混然勸君休取相我法妙難思天龍盡迴向¶
︻我今稽首禮無上法中王慈悲大喜捨名稱滿¶
十方衆生作依怙智慧身金剛頂禮無所著我¶
師大法王¶
可貴天然物獨一無伴侣覓他不可見出入無¶
門户促之在方寸延之一切處你若不信受相¶
逢不相遇¶
余家有一窟窟中無一物淨潔空堂堂光華明¶
日日&KR0188;食養微軀布裘遮幻質任你千聖現我¶
<pb:KR4c0002_SBCK_001-23b>¶
有天眞佛¶
男兒大丈夫作事莫莽鹵勁挺鐵石心直取菩¶
提路邪路不用行行之枉辛苦不要求佛果識¶
取心王主¶
粤自居寒山曾經幾萬載任運遯林泉棲遲觀¶
自在寒巖人不到白雲常靉靆細草作卧褥青¶
天爲被蓋快活枕石頭天地任變改¶
可重是寒山白雲常自閑猨啼暢道内虎嘯出¶
人間獨歩石可履孤吟藤好攀松風清颯颯鳥¶
語聲&KR1683;&KR1683;¶
閑自訪髙僧煙山萬萬層師親指歸路月掛一¶
<pb:KR4c0002_SBCK_001-24a>¶
輪燈¶
閑遊華頂上日朗晝光輝四顧晴空裏白雲同¶
鶴飛¶
丗有多事人廣學諸知見不識本眞性與道轉¶
懸逺若能明實相豈用陳虚願一念了自心開¶
佛之知見¶
寒山有一宅宅中無䦨隔六門左右通堂中見¶
天碧房房虚索索東壁打西壁其中一物無免¶
&KR0013;人來借寒到燒輭火飢來煑菜喫不學田舎¶
翁廣置牛莊宅盡作地獄業一入何曾極好好¶
善思量思量知軌則¶
<pb:KR4c0002_SBCK_001-24b>¶
儂家暫下山入到城隍裏逢見一羣女端正容¶
貌美頭戴蜀様花燕脂塗粉膩金釧鏤銀朶羅¶
衣緋紅紫朱顔𩔖神仙香帶氛氲氣時人皆顧¶
眄癡愛染心意謂言丗無𩀱魂影隨他去狗齩¶
枯骨頭虚自舐脣齒不解返思量與畜何曽異¶
今成白髮婆老陋若精魅無始由狗心不超解¶
脫地¶
一自遯寒山養命餐山果平生何所憂此丗隨¶
縁過日月如逝川光隂石中火任你天地移我¶
暢巖中坐¶
我見丗間人茫茫走路塵不知此中事將何爲¶
<pb:KR4c0002_SBCK_001-25a>¶
去津榮華能幾日眷屬片時親縱有千斤金不¶
如林下貧¶
自聞梁朝日四依諸賢士寶志萬迴師四仙傅¶
大士顯&KR0045;一代教作時如來使造建僧伽藍信¶
心歸佛理雖乃得如斯有爲多患累與道殊懸¶
逺拆西&KR0024;東爾不逹無爲功損多益少利有聲¶
而無形至今何處去¶
吁嗟貧復病爲人絶友親甕裏長無飯甑中屢¶
生塵蓬庵不免雨漏榻劣容身莫怪今憔悴多¶
愁定損人¶
養女畏太多巳生須訓誘&KR0900;頭遣小心鞭背令¶
<pb:KR4c0002_SBCK_001-25b>¶
緘口未解乗機杼那堪事箕箒張婆語驢駒汝¶
大不如母¶
秉志不可卷須知我匪席浪造山林中獨卧盤¶
陁石辯士來勸余速令受金璧鑿牆植蓬蒿若¶
此非有益¶
以我棲遲處幽&KR0055;難可論無風蘿自動不霧竹¶
長昬澗水縁誰咽山雲忽自屯午時庵内坐始¶
&KR0116;日頭暾¶
憶昔遇逢處人間逐勝遊樂山登萬仞愛水汎¶
千舟送客琵琶谷擕琴鸚鵡洲焉知松樹下抱¶
膝冷颼颼¶
<pb:KR4c0002_SBCK_001-26a>¶
報汝修道者進求虚勞神人有精靈物無字復¶
無文呼時歷歷應隱處不居存叮嚀善保護勿¶
令有㸃痕¶
去年春鳥鳴此時思弟兄今年秋菊爛此時思¶
發生渌水千&KR0163;咽黄雲四靣平哀哉百年内腸¶
斷憶咸京¶
多少天台人不識寒山子莫知眞意度喚作閑¶
言語¶
一住寒山萬事休更無雜念挂心頭閑書石壁¶
題詩句任運還同不繫舟¶
可惜百年屋左倒右復傾牆壁分散盡木植亂¶
<pb:KR4c0002_SBCK_001-26b>¶
差横甎瓦片片落朽爛不堪停狂風吹驀榻再¶
豎卒難成¶
精神殊爽爽形貌極堂堂能射穿七扎讀書覽¶
五行經眠虎頭枕昔坐象牙牀若無一堵物不¶
啻冷如霜¶
𥬇我田舎兒頭頰底縶澁巾子未曽髙𦝫帶長¶
時急非是不及時無錢趂不及一日有錢財浮¶
圖頂上立¶
買&KR0079;血&KR2247;&KR2247;買魚跳鱍鱍君身招罪累妻子成¶
快活&KR0138;死渠便嫁他人誰敢遏一朝如破牀兩¶
箇當頭脫¶
<pb:KR4c0002_SBCK_001-27a>¶
客難寒山子君詩無道理吾觀乎古人貧賤不¶
爲耻應之𥬇此言談何踈闊矣願君似今日錢¶
是急事爾¶
從生不往來至死無仁義言旣有枝葉心懷便¶
險詖若其開小道縁此生大僞詐&KR0003;造雲梯削¶
之成&KR0068;刺¶
一缾鑄金成一缾埏泥出二缾任君看那箇缾¶
牢實欲知缾有二須知業非一將此驗生因修¶
行在今日¶
摧殘荒草廬其中煙火蔚借問羣小兒生來凡¶
幾日門外有三車迎之不肯出飽食腹膨脝箇¶
<pb:KR4c0002_SBCK_001-27b>¶
是癡頑物¶
有身與無身是我復非我如此審思量遷延𠋣¶
巖坐足間青草生頂上紅塵墮巳見俗中人靈¶
牀施酒果¶
昨見河邊樹摧殘不可論二三餘榦在千萬斧¶
刀痕霜凋萎踈葉波衝枯朽根生處當如此何¶
用怨乾坤¶
余見僧繇性希竒巧妙間生梁朝時道子飄然¶
爲殊特二公善繪手毫揮逞畫圖眞意氣異龍¶
行&KR0017;走神巍巍饒邈虚空寫塵跡無因畫得志¶
公師¶
<pb:KR4c0002_SBCK_001-28a>¶
乆住寒山凡幾秋獨吟歌曲絶無憂蓬扉不掩¶
常幽寂泉涌甘漿長自流石室地鑪砂鼎沸松¶
黄栢茗乳香甌飢餐一粒伽陁藥心地調和𠋣¶
石頭¶
丹丘逈聳與雲齊空裏五峯遥望低鴈塔髙排¶
出青嶂禪林古殿入虹蜺風揺松葉赤城秀霧¶
吐中巖仙路迷碧落千山萬仞現藤蘿相接次¶
連谿¶
千生萬死凡幾生生死來去轉迷盲不識心中¶
無價寳猶似盲驢信脚行¶
老病殘年百有餘靣黄頭白好山居布裘擁質¶
<pb:KR4c0002_SBCK_001-28b>¶
隨縁過豈羡人間巧様模心神用盡爲名利百¶
種貪婪進已軀浮生幻化如燈燼塚内埋身是¶
有無¶
丗間何事最堪嗟盡是三途造罪楂不學白雲¶
巖下客一條寒衲是生芽秋到任他林落葉春¶
來從你樹開花三界横眠閑無事明月清風是¶
我家¶
昔年曽到大海遊爲采摩尼誓懇求直到龍宫¶
&KR0055;密處金𨵿鎻斷主神愁龍王守護安耳裏劎¶
客星揮無處捜賈客却歸門内去明珠元在我¶
心頭¶
<pb:KR4c0002_SBCK_001-29a>¶
衆星羅列夜明&KR0055;巖㸃孤燈月未沈圎滿光華¶
不磨瑩挂在青天是我心¶
千年石上古人蹤萬丈巖前一㸃空明月照時¶
常皎潔不勞尋討問西東¶
寒山頂上月輪孤照見晴空一物無可貴天然¶
無價寳埋在五隂溺身軀¶
我向前谿照碧流或向巖邊坐磐石心似孤雲¶
無所依悠悠丗事何須覓¶
我家本住在寒山石巖棲息離煩縁泯時萬象¶
無痕跡舒處周流徧大千光影騰輝照心地無¶
有一法當現前方知摩尼一顆珠解用無方處¶
<pb:KR4c0002_SBCK_001-29b>¶
處圎¶
丗人何事可吁嗟苦樂交煎勿底涯生死往來¶
多少劫東西南北是誰家張王李趙權時姓六¶
道三途事似麻只爲主人不了絶遂招遷謝逐¶
迷邪¶
余家本住在天台雲路煙&KR0055;絶客來千仞巖巒¶
&KR0055;可遯萬重谿澗石樓臺樺巾木&KR0282;&KR0403;流歩布¶
裘藜杖繞山迴自&KR0116;浮生幻化事逍遥快樂實¶
善哉¶
憐底衆生病餐甞略不猒蒸豚揾蒜醬炙鴨㸃¶
椒鹽去骨鮮魚膾兼皮熟&KR0079;臉不知他命苦只¶
<pb:KR4c0002_SBCK_001-30a>¶
取自家甜¶
讀書豈免死讀書豈免貧何以好識字識字勝¶
他人丈夫不識字無處可安身黄連揾蒜醬忘¶
計是苦辛¶
我見瞞人漢如籃盛水走一氣將歸家籃裏何¶
曽有我見&KR0013;人瞞一似園中韭日日&KR0013;刀傷天¶
生還自有¶
不見朝垂露日爍自消除人身亦如此閻浮是¶
&KR0009;居切莫因循過且令三毒祛菩提即煩惱盡¶
令無有餘¶
水清澄澄瑩徹底自然見心中無一事水清衆¶
<pb:KR4c0002_SBCK_001-30b>¶
獸現心若不妄起永劫無改變若能如是知是¶
知無背靣¶
自從到此天台境經今早度幾冬春山水不移¶
人自老見却多少後生人¶
&KR0003;食終不飽&KR0003;衣不免寒飽喫須是飯著衣方¶
免寒不解審思量只道求佛難廻心即是佛莫¶
向外頭看¶
可畏輪廻苦往復似翻塵蟻廵環未息六道亂¶
紛紛改頭換靣孔不離舊時人速了黒暗獄無¶
令心性昬¶
可畏三界輪念念未曽息&KR0138;始似出頭又却遭¶
<pb:KR4c0002_SBCK_001-31a>¶
沈溺假使非非想蓋縁多福力爭似識眞源一¶
得即永得¶
昨日遊峯頂下窺千尺崖臨危一株樹風擺兩¶
枝開雨漂即零落日曬作塵埃嗟見此茂秀今¶
爲一聚&KR0069;¶
自古多少聖叮嚀教自信人根性不等髙下有¶
利鈍眞佛不肯認置功枉受困不知清淨心便¶
是法王印¶
我聞天台山山中有琪樹永言欲攀之莫曉石¶
橋路縁此生悲歎幸居將巳慕今日觀鏡中颯¶
颯𩯭垂素¶
<pb:KR4c0002_SBCK_001-31b>¶
養子不經師不及都亭䑕何曽見好人豈聞長¶
者語爲染在薫蕕應須擇朋侶五月販鮮魚莫¶
教人𥬇汝¶
徒閉蓬門坐頻經石火遷唯聞人作&KR0017;不見鶴¶
成仙念此那堪&KR0003;隨縁須自憐迴瞻郊郭外古¶
墓犂爲田¶
時人見寒山各謂是風顚貌不起人目身唯布¶
裘纒我語他不㑹他語我不言爲報往來者可¶
來向寒山¶
自在白雲閑從來非買山下危須䇿杖上險捉¶
藤攀澗底松常翠谿邊石自斑友朋雖阻絶春¶
<pb:KR4c0002_SBCK_001-32a>¶
至鳥&KR1683;&KR1683;¶
我在村中住衆推無比方昨日到城下却&KR0013;狗¶
形相或嫌袴太窄或&KR0003;衫少長攣却鷂子眼雀¶
兒舞堂堂¶
死生元有命富貴本由天此是古人語吾今非¶
謬傳聦明好短命癡騃却長年鈍物豐財寶醒¶
醒漢無錢¶
國以人爲本猶如樹因地地厚樹扶踈地薄樹¶
憔悴不得露其根枝枯子先墜決陂以取魚是¶
取一期利¶
衆生不可&KR0003;何意許顚邪靣上兩惡鳥心中三¶
<pb:KR4c0002_SBCK_001-32b>¶
毒虵是渠作障礙使你事煩拏舉手髙彈指南¶
無佛陁耶¶
自樂平生道煙蘿石洞間野情多放曠長伴白¶
雲閑有路不通丗無心孰可攀石牀孤夜坐圎¶
月上寒山¶
大海水無邊魚龍萬萬千遞互相食噉冗冗癡¶
&KR0079;團爲心不了絶妄想起如煙性月澄澄朗廓¶
爾照無邊¶
自見天台頂孤髙出衆羣風揺松竹韻目覩海¶
潮頻下望山青際談玄有白雲野情便山水本¶
志慕道倫¶
<pb:KR4c0002_SBCK_001-33a>¶
三五癡後生作事不眞實未讀十卷書強把雌¶
黄筆將他儒行篇喚作賊盗律脫體似蟫蟲齩¶
破他書帙¶
心髙如山嶽人我不伏人解講圍陁典能談三¶
教文心中無慚愧破戒違律文自言上人法稱¶
爲第一人愚者皆讃歎智者撫掌𥬇陽燄虚空¶
花豈得免生老不如百不解靜坐絶憂惱¶
如許多寳貝海中乗壞舸前頭失却桅後頭又¶
無柂宛轉任風吹髙低隨浪簸如何得到岸努¶
力莫端坐¶
我見凡愚人多畜資財榖飲酒食生命謂言我¶
<pb:KR4c0002_SBCK_001-33b>¶
富足莫知地獄&KR0055;唯求上天福罪業如毗富豈¶
得免灾毒財主忽然死爭共當頭哭供僧讀文¶
䟽空是&KR0017;神禄福田一箇無虚設一羣秃不如¶
早&KR0116;悟莫作黒暗獄狂風不動樹心眞無罪福¶
&KR0009;語冗冗人叮嚀再三讀¶
勸你三界子莫作勿道理理短&KR0013;他欺理長不¶
柰你丗間濁濫人恰似黍粘子不見無事人獨¶
脫無能比早須返本源三界任縁起清淨入如¶
流莫飲無明水¶
三界人蠢蠢六道人茫茫貪財愛媱欲心惡若¶
豺狼地獄如箭射極苦若爲當兀兀過朝夕都¶
<pb:KR4c0002_SBCK_001-34a>¶
不别賢良好惡揔不識猶如豬及羊共語如木¶
石嫉妬似顚狂不自見已過如豬在圏卧不知¶
自償債却𥬇牛牽磨¶
人生在塵蒙恰似盆中蟲終日行遶遶不離其¶
盆中神仙不可得煩惱計無窮歳月如流水須¶
臾作老翁¶
寒山出此語復似顚狂漢有事對靣&KR0003;所以足¶
人怨心眞出語直直心無背靣臨死度柰河誰¶
是嘍囉漢&KR0115;&KR0115;泉臺路&KR0013;業相拘絆¶
我見多知漢終日用心神歧路逞嘍囉欺謾一¶
切人唯作地獄滓不修正直因忽然無常至定¶
<pb:KR4c0002_SBCK_001-34b>¶
知亂紛紛¶
&KR0009;語諸仁者復以何爲懷逹道見自性自性即¶
如來天眞元具足修證轉差迴棄本却逐末只¶
守一&KR0163;獃¶
丗有一般人不惡又不善不識主人公隨客處¶
處轉因循過時光渾是癡&KR0079;臠雖有一靈臺如¶
同客作漢¶
常聞釋迦佛先受然燈記然燈與釋迦只論前¶
後智前後體非殊異中無有異一佛一切佛心¶
是如來地¶
常聞國大臣朱紫簪纓禄富貴百千般貪榮不¶
<pb:KR4c0002_SBCK_001-35a>¶
知辱奴馬滿宅舎金銀盈帑屋癡福暫時扶埋¶
頭作地獄忽死萬事休男女當頭哭不知有禍¶
殃前路何疾速家破冷颼颼食無一粒粟凍餓¶
苦悽悽良由不&KR0116;觸¶
上人心猛利一聞便知妙中流心清淨審思云¶
甚要下士鈍暗癡頑皮最難裂直得血淋頭始¶
知自摧滅看取開眼賊閙市集人決死屍棄如¶
塵此時向誰&KR0003;男兒大丈夫一刀兩叚截人面¶
禽獸心造作何時歇¶
我有六兄弟就中一箇惡打伊又不得罵伊又¶
不著處處無柰何耽財好婬殺見好埋頭愛貪¶
<pb:KR4c0002_SBCK_001-35b>¶
心過羅刹阿爺惡見伊阿孃嫌不恱昨&KR0013;我捉¶
得惡罵恣情掣趂向無人處一一向伊&KR0003;汝今¶
須改行覆車須改轍若也不信受共汝惡合殺¶
汝受我調伏我共汝覓活從此盡和同如今過¶
菩薩學業攻鑪冶鍊盡三山鐵至今靜恬恬衆¶
人皆讃&KR0003;¶
昔日極貧苦夜夜數他寳今日審思量自家須¶
營造掘得一寳藏純是水精珠大有碧眼胡密¶
擬買將去余即報渠言此珠無價數¶
一生慵&KR0180;作憎重只便輕他家學事業余持一¶
卷經無心裝褾軸來去省人擎應病則&KR0003;藥方¶
<pb:KR4c0002_SBCK_001-36a>¶
便度衆生但自心無事何處不惺惺¶
我見出家人不入出家學欲知真出家心淨無¶
繩索澄澄孤玄妙如如無𠋣託三界任縱横四¶
生不可泊無爲無事人逍遥實快樂¶
昨到雲霞觀忽見仙尊士星冠月帔横盡云居¶
山水余問神仙術云道若爲比謂言靈無上妙¶
藥必神祕守死待鶴來皆道乗魚去余乃返窮¶
之推㝷勿道理但看箭射空須&KR0119;還墜地饒你¶
得仙人恰似守屍&KR0017;心月自精明萬像何能比¶
欲知仙丹術身内元神是莫學黄巾公(巾一/云石)握愚¶
自守擬¶
<pb:KR4c0002_SBCK_001-36b>¶
余家有一宅其宅無正主地生一寸草水垂一¶
滴露火燒六箇賊風吹黒雲雨子細尋本人布¶
裹真珠爾¶
傳語諸公子聽&KR0003;石齊奴僮僕八百人水碓三¶
十區舎下養魚鳥樓上吹笙竽伸頭臨白刃癡¶
心爲緑珠¶
何以長惆悵人生似朝菌那堪數十年親舊凋¶
落盡以此思自哀哀情不可忍柰何當柰何託¶
體歸山引¶
繿縷𨵿前業莫訶今日身若言由冢墓箇是極¶
癡人到頭君作&KR0017;豈令男女貧皎然易解事作¶
<pb:KR4c0002_SBCK_001-37a>¶
麽無精神¶
我見黄河水凡經幾度清水流如急箭人丗若¶
浮萍癡屬根本業無明煩惱阬輪迴幾許劫只¶
爲造迷盲¶
二儀旣開闢人乃居其中迷汝即吐霧醒汝即¶
吹風惜汝即富貴奪汝即貧窮碌碌羣漢子萬¶
事由天公¶
余勸諸稚子急離火宅中三車在門外載你免¶
飄蓬露地四衢坐當天萬事空十方無上下來¶
去任西東若得箇中意縱横處處通¶
可歎浮生人悠悠何日了朝朝無閑時年年不¶
<pb:KR4c0002_SBCK_001-37b>¶
&KR0116;老揔爲求衣食令心生煩惱擾擾百千年去¶
來三惡道¶
時人㝷雲路雲路杳無蹤山髙多險峻澗闊少¶
玲瓏碧嶂前兼後白雲西復東欲知雲路處雲¶
路在虚空¶
寒山棲隱處絶得雜人過時逢林内鳥相共唱¶
山歌瑞草聮谿谷老松枕嵳峩可觀無事客憩¶
歇在巖阿¶
五嶽俱成粉須彌一寸山大海一滴水吸入在¶
心田生長菩提子徧蓋天中天語汝慕道者愼¶
莫繞十&KR0374;¶
<pb:KR4c0002_SBCK_001-38a>¶
無衣自訪覓莫共狐謀裘無食自采取莫共羊¶
謀羞借皮兼借&KR0079;懷歎復懷愁皆縁義失所衣¶
食常不周¶
自羡山間樂逍遥無𠋣託逐日養殘軀閑思無¶
所作時披古佛書往往登石閣下窺千尺崖上¶
有雲盤泊寒月冷颼颼身似孤飛鶴¶
我見轉輪王千子常圍繞十善化四天莊嚴多¶
七寳七寳鎭隨身莊嚴甚妙好一朝福報盡猶¶
若棲蘆鳥還作牛領蟲六趣受業道況復諸凡¶
夫無常豈長保生死如旋火輪迴似麻稻不解¶
早&KR0116;悟爲人枉虚老¶
<pb:KR4c0002_SBCK_001-38b>¶
平野水寛闊丹丘連四明仙都最髙秀羣峯聳¶
翠屏逺逺望何極矹矹𫝑相迎獨標海隅外處¶
處播嘉名¶
可貴一名山七寳何能比松月颼颼冷雲霞片¶
片起匼匝幾重山迴還多少里谿澗靜澄澄快¶
活無窮巳¶
我見丗間人生而還復死昨朝猶二八壯氣胷¶
&KR0109;士如今七十過力困形樵悴恰似春日花朝¶
開夜落爾¶
逈聳霄漢外雲裏路岹嶢瀑布千丈流如鋪練¶
一條下有棲心窟横安定命橋雄雄鎭丗界天¶
<pb:KR4c0002_SBCK_001-39a>¶
台名獨超¶
盤陁石上坐谿澗冷凄凄靜翫偏嘉麗虚巖䝉¶
霧迷怡然憩歇處日斜樹影低我自觀心地蓮¶
花出淤泥¶
隱士遁人間多向山中眠青蘿踈麓麓碧澗響¶
聮聮騰騰且安樂悠悠自清閑免有染丗事心¶
靜如白蓮¶
&KR0009;語食&KR0079;漢食時無逗遛今生過去種未來今¶
日修只取今日美不畏來生憂老䑕入飯瓮雖¶
飽難出頭¶
自從出家後漸得養生趣伸縮四肢全勤聽六¶
<pb:KR4c0002_SBCK_001-39b>¶
根具&KR0260;衣隨春冬糲食供朝暮今日懇懇修願¶
與佛相遇¶
五言五百篇七字七十九三字二十一都來六¶
百首一例書巖石自誇云好手若能㑹我詩眞¶
是如來母¶
丗事繞悠悠貪生早晚休研盡大地石何時得¶
歇頭四時周變易八節急如流爲報火宅主露¶
地&KR0016;白牛¶
可𥬇五隂窟四虵同共居黒暗無明燭三毒遞¶
相驅伴黨六箇賊劫掠法財珠斬却魔軍輩安¶
泰湛如蘇¶
<pb:KR4c0002_SBCK_001-40a>¶
常聞漢武帝爰及秦始皇俱好神仙術延年竟¶
不長金臺旣摧折沙丘遂滅亡茂陵與驪嶽今¶
日草茫茫¶
憶得二十年徐歩國清歸國清寺中人盡道寒¶
山癡癡人何用疑疑不解㝷思我尚自不識是¶
伊爭得知低頭不用問問得復何爲有人來罵¶
我分明了了知雖然不應對却是得便冝¶
語你出家輩何名爲出家奢華求養活繼綴族¶
姓家美舌甜脣觜諂曲心鉤加終日禮道&KR0163;持¶
經置功課鑪燒神佛香打鍾髙聲和六時學客¶
舂晝夜不得卧只爲愛錢財心中不脫灑見他¶
<pb:KR4c0002_SBCK_001-40b>¶
髙道人却嫌誹謗罵驢屎比麝香苦哉佛陁耶¶
︻又見出家兒有力及無力上上髙節者&KR0017;神欽¶
道德君王分輦坐諸侯拜迎逆堪爲丗福田丗¶
人須保惜下下低愚者詐現多求覓濁濫即可¶
知愚癡愛財色著却福田衣種田討衣食作債¶
稅牛犂爲事不忠直朝朝行弊惡往往痛臋脊¶
不解善思量地獄苦無極一朝著病&KR0374;三年卧¶
牀席亦有眞佛性翻作無明賊南無佛陁耶逺¶
逺求彌勒¶
寒巖深更好無人行此道白雲髙岫閑青嶂孤¶
猨嘯我更何所親暢志自冝老形容寒暑遷心¶
<pb:KR4c0002_SBCK_001-41a>¶
珠甚可保¶
巖前獨靜坐圎月當天耀萬象影現中一輪本¶
無照廓然神自清含虚洞玄妙因指見其月月¶
是心樞要¶
本志慕道倫道倫常獲親時逢杜源客毎接話¶
禪賔談玄月明夜探理日臨晨萬機俱泯迹方¶
識本來人¶
元非隱逸士自號山林人仕魯蒙幘帛且愛裹¶
踈巾道有巢許操耻爲堯舜臣獼猴&KR0449;帽子學¶
人避風塵¶
自古諸哲人不見有長存生而還復死盡變作¶
<pb:KR4c0002_SBCK_001-41b>¶
灰塵積骨如毗富别淚成海津唯有空名在豈¶
免生死輪¶
今日巖前坐坐乆煙雲收一道清谿冷千㝷碧¶
嶂頭白雲朝影靜明月夜光浮身上無塵垢心¶
中那更憂¶
千雲萬水間中有一閑士白日遊青山夜歸巖¶
下睡倐爾過春秋寂然無塵累快哉何所依靜¶
若秋江水¶
勸你休去來莫惱他閻老失脚入三途粉骨遭¶
千擣長爲地獄人永隔今生道勉你信余言識¶
取衣中寳¶
<pb:KR4c0002_SBCK_001-42a>¶
丗間一等流誠堪與人𥬇出家弊已身誑俗將¶
爲道雖著離塵衣衣中多養蚤不如歸去來識¶
取心王好¶
髙髙峯頂上四顧極無邊獨坐無人知孤月照¶
寒泉泉中且無月月自在青天吟此一曲歌歌¶
終不是禪¶
有箇王秀才𥬇我詩多失云不識蜂𦝫仍不㑹¶
鶴膝平側不解&KR0953;凡言取次出我𥬇你作詩如¶
盲徒詠日¶
我住在村郷無爺亦無孃無名無姓第人喚作¶
張王並無人教我貧賤也㝷常自憐心的實堅¶
<pb:KR4c0002_SBCK_001-42b>¶
固等金剛¶
寒山出此語此語無人信蜜甜足人甞黄蘗苦¶
難近順情生喜恱逆意多瞋恨但看木傀儡弄¶
了一&KR0163;困¶
我見人轉經依他言語㑹口轉心不轉心口相¶
違背心眞無委曲不作諸&KR0374;蓋但且自省躬莫¶
覓他替代可中作得主是知無内外¶
寒山唯白雲寂寂絶埃塵草座山家有孤燈明¶
月輪石牀臨碧沼虎鹿每爲鄰自羡幽居樂長¶
爲象外人¶
鹿生&KR0055;林中飲水而食草伸脚樹下眠可憐無¶
<pb:KR4c0002_SBCK_001-43a>¶
煩惱繫之在華堂餚饍極肥好終日不肯甞形¶
容轉枯槁¶
花上黄鸎子&KR1683;&KR1683;聲可憐美人顔似玉對此弄¶
鳴絃翫之能不足眷戀在齠年花飛鳥亦散灑¶
淚秋風前¶
棲遲寒巖下偏訝最幽竒攜籃采山茹挈籠摘¶
果歸&KR0188;齋敷茅坐啜啄食紫芝清沼濯瓢鉢&KR0258;¶
和煑稠稀當陽擁裘坐閑讀古人詩¶
昔日經行處今復七十年故人無來往埋在古¶
冡間余今頭巳白猶守片雲山爲報後來子何¶
不讀古言¶
<pb:KR4c0002_SBCK_001-43b>¶
欲向東巖去于今無量年昨來攀葛上半路困¶
風煙徑窄衣難進苔粘履不前住兹丹桂下且¶
枕白雲眠¶
我見利智人觀者便知意不假㝷文字直入如¶
來地心不逐諸縁意根不妄起心意不生時内¶
外無餘事¶
身著空花衣足躡龜毛履手把兎角弓擬射無¶
明&KR0017;¶
君看葉裏花能得幾時好今日畏人攀明朝待¶
誰掃可憐嬌豔情年多轉成老將丗比於花紅¶
顔豈長保¶
<pb:KR4c0002_SBCK_001-44a>¶
桂棟非吾宅松林是我家一生俄爾過萬事莫¶
言賖濟渡不造筏漂淪爲采花善根今未種何¶
日見生芽¶
出生三十年當遊千萬里行江青草合入塞紅¶
塵起錬藥空求仙讀書兼詠史今日歸寒山枕¶
流兼洗耳¶
寒山無漏巖其巖甚濟要八風吹不動萬古人¶
傳妙寂寂好安居空空離譏誚孤月夜長明圎¶
日常來照虎丘兼虎谿不用相呼召丗間有王¶
傅莫把同周邵我自遯寒巖快活長歌𥬇¶
沙門不持戒道士不服藥自古多少賢盡在青¶
<pb:KR4c0002_SBCK_001-44b>¶
山脚¶
有人𥬇我詩我詩合典雅不煩鄭氏箋豈用毛¶
公解不恨㑹人稀只爲知音寡&KR0002;遣趂宫商余¶
病莫能罷忽遇明眼人即自流天下¶
　　　　三字詩六首¶
寒山道無人到若能行稱十號有蟬鳴無鴉噪¶
黄葉落白雲掃石磊磊山隩隩我獨居名善導¶
子細看何相好¶
寒山寒冰鎻石藏山青現雪白日出照一時釋¶
從兹暖養老客¶
我居山勿人識白雲中常寂寂¶
<pb:KR4c0002_SBCK_001-45a>¶
寒山深稱我心純白石勿黄金泉聲響撫伯琴¶
有子期辨此音¶
重巖中足清風扇不揺涼冷通明月照白雲籠¶
獨自坐一老翁¶
寒山子長如是獨自居不生死¶
　　　　拾遺二首新添¶
我見丗間人箇箇爭意氣一朝忽然死只得一¶
片地闊四尺長丈二汝若㑹出來爭意氣我與¶
汝立碑記¶
家有寒山詩勝汝看經卷書放屏風上時時看¶
一徧(巳上詩除拾遺二首老僧相傳/其外切依古印本排比次第耳)¶
<pb:KR4c0002_SBCK_001-45b>¶
