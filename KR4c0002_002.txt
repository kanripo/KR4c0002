# -*- mode: mandoku-view; -*-
#+TITLE: 寒山子詩集
#+DATE: 2015-09-11 07:44:27.761995
#+PROPERTY: ID KR4c0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0240-002寒山子詩集豐干拾得詩-一卷.
<pb:KR4c0002_SBCK_002-1a>¶
　　　　豐干禪師録¶
道者豐干未窮根裔古老見之居于天台山國¶
清寺翦髮齊眉毳裘擁質緇素問鞠乃云隨時¶
貌悴昂藏恢端七尺唯攻舂米供僧夜則扃房¶
吟詠自樂郡縣諳知咸謂風僧或發一言異於¶
常流忽爾一日&KR0016;虎松徑來入國清巡廊唱道¶
衆皆驚訝怕懼惶然並欽其德昔京輦與胤救¶
疾到任丹丘跡無追訪賢人隱遯示化東甌唯¶
於房中壁上書曰¶
　余自來天台　凡經幾萬迴一身如雲水¶
　悠悠任去來　逍遥絶無閙　忘機隆佛道¶
<pb:KR4c0002_SBCK_002-1b>¶
丗途歧路心　衆生多煩惱　兀兀沈浪海¶
漂漂輪三界　可惜一靈物　無始&KR0013;境埋¶
電光瞥然起　生死紛塵埃　寒山特相訪¶
拾得罕期來　論心話明月　太虚廓無礙¶
法界即無邊一法普徧該¶
本來無一物亦無塵可拂若能了逹此不用坐¶
兀兀¶
　　　　拾得録¶
豐干禪師寒山拾得者在唐太宗貞觀秊中相¶
次垂跡於國清寺拾得者豐干禪師因遊松徑¶
徐歩於赤城道路側偶而聞啼乃㝷其由見一¶
<pb:KR4c0002_SBCK_002-2a>¶
子可年十歳&KR0004;謂彼村牧牛之子委問逗遛云¶
我無舎無姓遂引至寺付庫院候人來認數旬¶
之間絶其親鞠乃令事知庫僧靈熠經于三祀¶
頗㑹人言令知食堂香燈供養忽於一日與像¶
對坐佛盤同餐復于聖僧前云小果之位喃喃¶
呵俚而言傷哉熠謂老宿等此子心風無令下¶
供養乃令厨内洗濾器物毎澄食滓而以筒盛¶
寒山子來負之而去或發一言我有一珠埋在¶
隂中無人別者衆謂癡子寺内山王僧常參奉¶
及下供養香燈等務食物多&KR0013;烏所耗忽一夜¶
僧衆同夢見山王云拾得打我瞋云汝是神道¶
<pb:KR4c0002_SBCK_002-2b>¶
守護伽藍更受沙門參奉供養旣有靈驗何以¶
食&KR0013;烏殘今後不要僧參奉供養至旦僧衆上¶
堂各&KR0003;所夢皆無一差靈熠亦然喧喧未止熠¶
下供養忽見山王身上而有杖痕所損熠乃報¶
衆衆皆奔看各云夜夢斯事乃知拾得不是凡¶
間之子一寺紛紜具狀申州報縣符下賢士遯¶
跡菩薩化身冝令號爲拾得賢士(自此後常使/淨人直香火)¶
(供/養)又於莊頭牧牛歌詠叫天又因半月布薩衆¶
僧&KR0003;戒法事合時拾得驅牛至堂前𠋣門而立¶
撫掌微𥬇曰悠悠哉聚頭作相這箇如何老宿¶
律德怒而呵云下人風狂破於&KR0003;戒拾得𥬇而¶
<pb:KR4c0002_SBCK_002-3a>¶
言曰無瞋即是戒心淨即出家我性與汝合一¶
切法無差尊宿出堂打趂拾得令驅牛出去拾¶
得言我不放牛也此羣牛皆是前生大德知事¶
人咸有法號喚者皆認時拾得一一喚牛云前¶
生律師弘靖出時一白牛作聲而過又喚前生¶
典座光超出時一黒牛作聲而過又喚直歳靖¶
本出時一牯牛作聲而出又喚云前生知事法¶
忠出時一牯牛作聲而出乃獨牽謂牛曰前生¶
不持戒人靣而畜心汝今招此咎怨恨於何人¶
佛力雖然大汝辜於佛恩大衆驚訝忙然因兹¶
又報州縣使令入州不赴召命盡代人仰因此¶
<pb:KR4c0002_SBCK_002-3b>¶
顯現寺衆徬徨咸歎菩薩來於人丗聊纂實録¶
貴不墜爾兼於土地堂壁上書語數聮貴示後¶
人乃集語曰¶
　東洋海水清　水清復見底　靈源涌法泉¶
　斫水無刀痕　我見頑嚚士　燈心柱須彌¶
　寸樵煑大海　甲抺大地石　烝砂豈成飯¶
　磨甎將作鏡　&KR0003;食終不飽　直須著力行¶
　恢恢大丈夫　堂堂六尺士　枉死埋冡間¶
　可惜孤標物　不見日光明　照耀於天下¶
　太清廓落洞　明月可然貴　余本住無方¶
盤泊無爲理　時陟𣵀槃山　徐歩香林裏¶
<pb:KR4c0002_SBCK_002-4a>¶
　左手握驪珠　右手執摩尼　莫耶未足刄¶
　智劒斬六賊　般若酒清泠　飲啄澄神思¶
　余閑來天台　㝷人人不至　寒山同爲侣¶
　松風水月間　何事最幽䆳　唯有遯居人¶
　悠悠三界主　古佛路棲棲　無人行至此¶
　今跡誰不蹋　旋機滯凡累　可畏生死輪¶
　輪之未曽息　嗟彼六趣中　茫茫諸迷子¶
　人懷天眞佛　大寳心珠袐　迷盲沈沈流¶
　汨没何時出¶
拾得自閭丘太守拜後同寒山子把手走出寺¶
跡隱後因國清僧登南峯采薪遇一僧似&KR0394;儀¶
<pb:KR4c0002_SBCK_002-4b>¶
持錫入巖挑鎻子骨而去乃謂僧曰取拾得舎¶
利僧遂白寺衆衆方委拾得在此巖入滅乃號¶
爲拾得巖在寺東南隅登山二里餘地聊録如¶
前貴示後人矣¶
<pb:KR4c0002_SBCK_002-5a>¶
　　　　拾得詩¶
諸佛留藏經只爲人難化不唯賢與愚箇箇心¶
搆架造業大如山豈解懷憂怕那肯細㝷思日¶
夜懷姧詐¶
嗟見丗間人箇箇愛喫&KR0079;椀楪不曾乾長時道¶
不足昨日設箇齋今朝宰六畜都縁業使牽非¶
干情所欲一度造天堂百度造地獄閻羅使來¶
追合家盡啼哭鑪子邊向火鑊子裏澡浴更得¶
出頭時換却汝衣服¶
出家要清閑清閑即爲貴如何塵外人却入塵¶
埃裏一向迷本心終朝役名利名利得到身形¶
<pb:KR4c0002_SBCK_002-5b>¶
容巳顦顇況復不遂者虚用平生志可憐無事¶
人未能𥬇得尓¶
養兒與取妻養女求媒娉重重皆是業更殺衆¶
生命聚集㑹親情揔來看盤釘目下雖稱心罪¶
簿先注定¶
得此分叚身可𥬇好形質靣貌似銀盤心中黒¶
如漆烹猪又宰羊誇道甜如蜜死後受波吒更¶
莫稱寃屈¶
佛哀三界子揔是親男女恐沈黒暗阬示儀垂¶
化度盡登無上道俱證菩提路教汝癡衆生慧¶
心勤&KR0116;悟¶
<pb:KR4c0002_SBCK_002-6a>¶
佛捨尊榮樂爲愍諸癡子早願悟無生辦集無¶
上事後來出家者多縁無業次不能得衣食頭¶
鑚入於寺¶
嗟見丗間人永劫在迷津不省這箇意修行徒¶
苦辛¶
我詩也是詩有人喚作偈詩偈揔一般讀時須¶
子細緩緩細披㝷不得生容易依此學修行大¶
有可𥬇事¶
有偈有千萬卒急述應難若要相知者但入天¶
台山巖中&KR0055;處坐&KR0003;理及談玄共我不相見對¶
靣似千山¶
<pb:KR4c0002_SBCK_002-6b>¶
丗間億萬人靣孔不相似借問何因縁致令遣¶
如此各執一般見互&KR0003;非兼是但自修己身不¶
要言他己¶
男女爲㛰嫁俗務是常儀自量其事力何用廣¶
張施取債誇人我論情入骨癡殺他雞犬命身¶
死墮阿鼻¶
丗上一種人出性常多事終日傍街衢不離諸¶
酒肆爲他作保見替他&KR0003;道理一朝有乖張過¶
咎全歸你¶
我勸出家輩須知教法&KR0055;專心求出離輙莫染¶
貪婬大有俗中士知非不愛金故知君子志任¶
<pb:KR4c0002_SBCK_002-7a>¶
運聽浮沈¶
寒山住寒山拾得自拾得凡愚豈見知豐干却¶
相識見時不可見覓時何處覓借問有何縁向¶
道無爲力¶
從來是拾得不是偶然稱别無親眷屬寒山是¶
我兄兩人心相似誰能徇俗情若問年多少黄¶
河幾度清¶
若解捉老䑕不在五白猫若能悟理性那由錦¶
繡包眞珠入席袋佛性止蓬茅一羣取相漢用¶
意揔無交¶
運心常寛廣此則名爲布輟已惠於人方可名¶
<pb:KR4c0002_SBCK_002-7b>¶
爲施後來人不知焉能㑹此義未設一庸僧早¶
擬望富貴¶
獼猴尚教得人何不憤發前車旣落阬後車須¶
改轍若也不知此恐君惡合殺此來是夜义變¶
即成菩薩¶
君不見三界之中紛擾擾只爲無明不了絶一¶
念不生心澄然無去無來不生滅¶
故林又斬新剡源谿上人天姥峽𨵿嶺通同次¶
海津灣&KR0055;曲島間淼淼水雲雲借問嵩禪客日¶
輪何處暾¶
自𥬇老夫筋力敗偏戀松巖愛獨遊可歎往年¶
<pb:KR4c0002_SBCK_002-8a>¶
至今日任運還同不繫舟¶
一入雙谿不計春鍊㬥黄精幾許斤鑪竈石鍋¶
頻煑沸土甑乆烝氣味珍誰來幽谷餐仙食獨¶
向雲泉更勿人延齡夀盡招手石(一作拍/手去)此棲¶
終不出山門¶
躑躅一羣羊&KR0403;山又入谷看人貪竹塞且遭豺¶
狼牧元不出孳生便將充口腹從頭喫至尾¶
　無餘&KR0079;¶
銀星釘稱衡緑絲作稱紐買人推向前賣人推¶
向後不顧他心怨唯言我好手死去見閻王背¶
後挿掃箒¶
<pb:KR4c0002_SBCK_002-8b>¶
閉門私造罪準擬免灾殃&KR0013;他惡部童抄得報¶
閻王縱不入鑊湯亦須卧鐵牀不許雇人替自¶
作自身當¶
悠悠塵裏人常道塵中樂我見塵中人心生多¶
慜顧何哉慜此流念彼塵中苦¶
無去無來本湛然不居内外及中間一顆水精¶
絶瑕翳光明透滿出人天¶
少年學書劒叱馭到荆州聞伐匈奴盡婆娑無¶
處遊歸來翠巖下席草翫清流壯士志未騁獼¶
猴&KR0016;土牛¶
三界如轉輪浮生若流水蠢蠢諸品𩔖貪生不¶
<pb:KR4c0002_SBCK_002-9a>¶
&KR0116;死汝看朝垂露能得幾時子¶
閑入天台洞訪人人不知寒山爲伴侣松下噉¶
靈芝毎談今古事嗟見丗愚癡箇箇入地獄早¶
晚出頭時¶
古佛路凄凄愚人到却迷只縁前業重所以不¶
能知欲識無爲理心中不掛絲生生勤苦學必¶
定覩天師¶
各有天眞佛號之爲寳王珠光日夜照玄妙卒¶
難量盲人常兀兀那肯怕灾殃唯貪婬泆業此¶
輩實堪傷¶
出家求出離哀念苦衆生助佛爲&KR0045;化令教選¶
<pb:KR4c0002_SBCK_002-9b>¶
路行何曾解救苦恣意亂縱横一時同受溺俱¶
落大&KR0055;阬¶
常飲三毒酒昬昬都不知將錢作夢事夢事成¶
鐵圍以苦欲捨苦捨苦無出期應須早&KR0116;悟&KR0116;¶
悟自歸依¶
雲山疊疊幾千重幽谷路&KR0055;絶人蹤碧澗清流¶
多勝境時來鳥語合人心¶
後來出家子論情入骨癡本來求解脫却見受¶
驅馳終朝遊俗舎禮念作威儀博錢沽酒喫翻¶
成客作兒¶
若論常快活唯有隱居人林花長似錦四季色¶
<pb:KR4c0002_SBCK_002-10a>¶
常新或向巖間坐旋瞻見桂輪雖然身暢逸却¶
念丗間人¶
我見出家人揔愛喫酒&KR0079;此合上天堂却沈歸¶
地獄念得兩卷經欺他道𨞬俗豈知𨞬俗士大¶
有根性熟(下五首與前/長偈語句同)¶
我見頑鈍人燈心柱須彌蟻子齧大樹焉知氣¶
力微學咬兩莖菜言與祖師齊火急求懺悔從¶
今輙莫迷¶
君見月光明照燭四天下圎暉掛太虚瑩淨能¶
蕭灑人道有虧盈我見無衰謝狀似摩尼珠光¶
明無晝夜¶
<pb:KR4c0002_SBCK_002-10b>¶
余住無方所盤泊無爲理時陟𣵀盤山或翫香¶
林寺㝷常只是閑言不干名利東海變桒田我¶
心誰管你¶
左手握驪珠右手執慧劔先破無明賊神珠自¶
吐燄傷嗟愚癡人貪愛那生猒一墮三途間始¶
&KR0116;前程險¶
般若酒泠泠飲多人易醒余住天台山凡愚那¶
見形常遊&KR0055;谷洞終不逐時情無思亦無慮無¶
辱也無榮(此下與寒山詩大/同小異語意相渉)¶
自從到此天台寺經今早巳幾冬春山水不移¶
人自老見却多少後生人¶
<pb:KR4c0002_SBCK_002-11a>¶
平生何所憂此丗隨縁過日月如逝波光隂石¶
中火任他天地移我暢巖中坐¶
嗟見多知漢終日枉用心歧路逞嘍囉欺謾一¶
切人唯作地獄滓不修來丗因忽爾無常到定¶
知亂紛紛¶
迢迢山徑峻萬仞險隘危石橋莓苔緑時見白¶
雲飛瀑布懸如練月影落潭暉更登華頂上猶¶
待孤鶴期¶
松月冷颼颼片片雲霞起匼匝幾重山縱目千¶
萬里谿潭水澄澄徹底鏡相似可貴靈臺物七¶
寳莫能比¶
<pb:KR4c0002_SBCK_002-11b>¶
丗有多解人愚癡學閑文不憂當來果唯知造¶
惡因見佛不解禮覩僧倍生瞋五逆十惡輩三¶
毒以爲鄰死去入地獄未有出頭辰¶
人生浮丗中箇箇願富貴髙堂車馬多一呼百¶
諾至吞併他田宅準擬承後嗣未逾七十秋冰¶
消瓦解去¶
水浸泥彈丸思量無道理浮漚夢幻身百年能¶
幾幾不解細思惟將言長不死誅剥壘千金留¶
將與妻子¶
雲林最幽棲傍澗枕月谿松拂盤陁石甘泉涌¶
凄凄靜坐偏佳麗虛巖曚霧迷怡然居憇地日¶
<pb:KR4c0002_SBCK_002-12a>¶
(以下/缺)¶
可笑是林泉數里少人煙雲從巖嶂起瀑布水¶
潺潺猨啼唱道曲虎嘨出人間松風清颯颯鳥¶
語聲關關獨步繞石澗孤陟上峯巒時坐盤陀¶
石偃仰攀蘿沿遥望城隍處惟聞閙喧喧(此首係别/本増入)¶
<pb:KR4c0002_SBCK_002-12b>¶
<pb:KR4c0002_SBCK_002-12b>¶
