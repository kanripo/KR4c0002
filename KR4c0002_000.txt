# -*- mode: mandoku-view -*-
#+TITLE: 寒山詩集
#+DATE: 2015-09-23 10:17:32
#+PROPERTY: JUAN 0


<md:KR4c0002_SBCK_000-1a>¶
<pb:KR4c0002_WYG_000-1a>
欽定四庫全書　　　　集部二
　寒山子詩集　　　　　别集類一(唐/)
　　提要
　　　　(臣/)等謹案寒山子詩集二巻案寒山子貞觀
　　　　中天台廣興縣僧居於寒巖時還往國清寺
　　　　豐干拾得則皆國清守寺僧世傳台州刺史
　　　　閭邱允遇三僧事踪跡甚怪盖莫得而考證
　　　　也其詩相傳即允令寺僧道翹尋寒平日於
<pb:KR4c0002_WYG_000-1b>
　　　　竹木石壁上及人家㕔壁所書得三百餘首
　　　　又取拾得土地堂壁上所書偈言並纂成巻
　　　　豐干則僅存房中壁上詩二首允自為之序
　　　　宋時又名三隠集見淳熙五十六年沙門道
　　　　南所作記中唐書藝文志載寒山詩入釋家
　　　　類作七巻今本併為一巻以拾得豐干詩别
　　　　為一巻附之則民新安吳明春所校刻也王
　　　　士禎居易録云寒山詩詩家每稱其鸚鵡花
<pb:KR4c0002_WYG_000-2a>
　　　　間弄琵琶月下弹長歌三月響短舞萬人㸔
　　　　謂其有唐調(案此明江盈科雪濤評語士禎/引之寒山子即唐人盈科以為)
　　　　(有唐調盖偶未考其/時代謹附訂如此)其詩有工語有率語有
　　　　莊語有諧語至云不煩鄭氏箋豈待毛公解
　　　　又似儒生語大抵佛語菩薩語也今觀所作
　　　　皆信手拈弄全作禪門偈語不可復以詩格
　　　　繩之而機趣横溢多足以資勸戒且專集傳
　　　　自唐時行世已久今仍著之於録以釋氏文
<pb:KR4c0002_WYG_000-2b>
　　　　字之一種焉又案太平廣記引仙傳拾遺曰
　　　　寒山子者不知其名氏大厯中隠居天台屏
　　　　屏山其山深䆳當暑有雪亦名寒巖因自號
　　　　寒山子好為詩每得一篇一句輒題於樹間
　　　　石上有好事者從而録之凡三百餘篇多述
　　　　山林幽隠之興或譏諷時態能警勵流俗桐
　　　　栢徴君徐靈府府而集之分為三巻行於人
　　　　間云云則寒山子又為中唐仙人與閭邱允
<pb:KR4c0002_WYG_000-3a>
　　　　事又異無從深考姑就文論文可矣乾隆四
　　　　十六年三月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總校官(臣/)陸　費　墀
<pb:KR4c0002_WYG_000-4a>
寒山詩集原序¶
　朝議大夫使持節台州諸軍事守刺史上柱國賜緋
　魚袋閭丘𦙍撰¶
詳夫寒山子者不知何許人也自古老見之皆¶謂貧人
風狂之士隠居天台唐興縣西七十里¶號為寒巖每於
兹地時還國清寺寺有拾得知¶食堂尋常收貯餘殘菜
滓於竹筒内寒山若來¶即負而去或長廊徐行叫喚快
活獨言獨笑時¶僧遂毁罵打趂乃駐立撫掌呵呵大笑
<pb:KR4c0002_WYG_000-4b>
良久而¶去且狀如貧子形貌枯悴一言一氣理合其意¶
沉而思之隠况道情凡所啟言洞該𤣥嘿乃樗¶皮為&KR0227;
布裘破弊木屐履地是故至人遯跡同<md:KR4c0002_SBCK_000-1b>¶類化物或長廊
唱咏唯言咄哉咄哉三界輪迴¶或於村墅與牧牛子而
歌笑或逆或順自樂其¶性非哲者安可識之矣𦙍頃受
丹丘簿官臨途¶之日乃縈頭痛遂召醫治轉重乃遇一
禪¶師名豐干言從天台山國清寺來特此相訪乃¶命救
疾師乃舒容而笑曰身居四大病從幻生¶若欲除之應
<pb:KR4c0002_WYG_000-5a>
須淨水時乃持浄水上師師乃噀¶之須臾袪殄乃謂𦙍
曰台州海島嵐毒到日必¶須保䕶𦙍乃問曰未審彼地
當有何賢堪為師¶仰師曰見之不識識之不見若欲見
之不得取¶相乃可見之寒山文殊遯跡國清拾得普賢
状<md:KR4c0002_SBCK_000-2a>¶如貧子又似風狂或去或來在國清寺庫院走¶使厨
中著火言訖辭去𦙍乃進途至任台州不¶忘其事到任
三日後親徃寺院躬問禪宿果合¶師言乃令勘唐興縣
有寒山拾得是否時縣申¶稱當縣界西七十里内有一
<pb:KR4c0002_WYG_000-5b>
巖巖中古老見有¶貧士頻往國清寺止宿寺庫中有一
行者名曰¶拾得𦙍乃特往禮拜到國清寺乃問寺衆此
寺¶先有豐干禪師院在何處并拾得寒山子見在¶何處
時僧道翹答曰豐干禪師院在經藏後即¶今無人住得
每有一虎時來此吼寒山拾得二¶人見在厨中僧引𦙍
至豐干禪師院乃開房唯<md:KR4c0002_SBCK_000-2b>¶見虎跡乃問僧寳徳道翹禪
師在日有何行業¶僧曰豐干在日惟攻舂米供養夜乃
唱歌自樂¶遂至厨中竈前見二人向火大笑𦙍便禮拜
<pb:KR4c0002_WYG_000-6a>
二¶人連聲喝𦙍自相把手呵呵大笑叫喚乃云豐¶干饒
舌饒舌彌陀不識禮我何為僧徒奔集遞¶相驚訝何故
尊官禮二貧士時二人把手走¶出寺乃令逐之急走而
去即歸寒巖𦙍乃重問¶僧曰此二人肯止此寺否乃令
覔訪喚歸寺安¶置𦙍乃歸郡遂製浄衣二對香藥等特
送供養¶時二人更不返寺使乃就巖送上而見寒山子¶
乃髙聲喝曰賊賊退入巖穴乃云報汝諸人各<md:KR4c0002_SBCK_000-3a>¶各努力
入穴而去其穴自合莫可追之其拾得¶跡沉無所乃令
<pb:KR4c0002_WYG_000-6b>
僧道翹尋其往日行状唯於竹¶木石壁書詩并村墅人
家㕔壁上所書文句三¶百餘首及拾得於土地堂壁上
書言偈并纂集¶成巻𦙍棲心佛理幸逢道人乃為讚曰¶
菩薩遯跡示同貧士獨居寒山¶自樂其意貌悴形枯布
裘弊止¶出言成章諦實至理凡人不測¶謂風狂子時來
天台入國清寺¶徐歩長廊呵呵撫指或走或立¶喃喃獨
語所食厨中殘飯菜滓<md:KR4c0002_SBCK_000-3b>¶吟偈悲哀僧俗咄捶都不動揺¶
時人自恥作用自在凡愚難値¶即出一言頓袪塵累是
<pb:KR4c0002_WYG_000-7a>
故國清¶圗寫儀軌永刼供養長為弟子¶昔居寒山時來
兹地稽首文殊¶寒山之士南無普賢拾得定是¶聊申讚
歎願超生死¶
寒山詩¶集天台山國清禪寺三隠集記
豐干禪師唐貞觀初居天台國清寺剪髪齊眉衣布裘
人或問佛理止答隨時二字常唱道乗虎出入衆僧驚
畏無誰語有寒山子拾得者亦不知其氏族時謂風狂
子獨與師相親寒居止唐興縣西七十里寒巖以是得
<pb:KR4c0002_WYG_000-7b>
名拾因師至赤城道側聞兒啼聲問之云孤棄於此乃
名拾得攜至寺付庫院後庫僧靈熠令知食堂香燈忽
登坐與佛像對盤而餐復於聖僧前呼曰小果熠告尊
宿等易令厨内滌器常日齋畢澄濾殘食菜滓以筒盛
之寒來即負之而去寒容貌枯悴布襦零落以樺皮為
&KR0227;曵大木屐時至寺或廊下徐行或厨内執爨或混處
童牧或時叫噪望空嫚罵或云咄哉咄哉三界輪廻僧
以杖逼逐即撫掌大笑一日問師古鏡不磨如何照燭
<pb:KR4c0002_WYG_000-8a>
曰氷壺無影像猿猴探水月曰此是不照燭也更請師
道曰萬德不將來教我道什麽寒拾俱作禮師謂寒曰
汝與我遊五臺即我同流若不與我去非我同流曰我
不去師曰汝不是我同流寒問汝去五臺作什麽曰我
去禮文殊曰汝不是我同流師尋獨入五臺逢一老翁
問莫是文殊否曰豈有二文殊及作禮忽不見後回天
台而化寒因衆僧炙茄以茄串打僧背一下僧回首寒
持串云是什麽僧云這風顛漢寒示傍僧曰你道這箇
<pb:KR4c0002_WYG_000-8b>
師僧費却多少鹽醤趙州到天台行見牛迹寒曰上坐
還識牛麽此是五百羅漢遊山州曰既是羅漢為什麽
作牛去寒曰蒼天蒼天州呵呵大笑寒曰笑作什麽州
曰蒼天蒼天寒曰這小厮兒却有大人之作溈山來寺
受戒與拾往松門夾道作虎吼三聲溈無對寒曰自從
靈山一别迄至於今還相記麽潙亦無對拾拈柱杖曰
老兄喚這箇作什麽溈又無對寒曰休休不用問它自
從别後已三生作國王來總忘却也拾掃地寺主問姓
<pb:KR4c0002_WYG_000-9a>
箇什麽住在何處拾置箒义手而立主罔測寒搥胷曰
蒼天蒼天拾問汝作什麽寒曰豈不見道東家人死西
家助哀因作舞笑哭而出又於庄舎牧牛歌詠叫天曰
我有一珠埋在隂中無人别者衆僧說戒拾驅牛至倚
門撫掌微笑曰悠悠哉聚頭作相這箇如何僧怒呵云
下人風狂破我說戒拾笑曰無嗔即是戒心浄即出家
我性與汝合一切法無差驅牛出乃呼前世僧名牛即
應聲而過復曰前生不持戒人面而畜心汝今招此咎
<pb:KR4c0002_WYG_000-9b>
怨恨於何人佛力雖然大汝辜於佛恩䕶伽藍神僧厨
下食每每為鳥所耗拾杖抶之曰汝食不能護安能護
伽藍乎神附夢于合寺僧曰拾得打我詰旦說夢一一
無差視神像果有所損驚異牒申郡縣郡謂賢士遯跡
菩薩應身號拾得賢士初閭丘𦙍将牧丹丘頭疾醫莫
能愈遇禪師名豐干言自天台來謁使君告之病師曰
身居四大病從幻生若欲除之應須净水索器咒水噀
之立愈閭丘異之乞言示此去安危之兆師曰記謁文
<pb:KR4c0002_WYG_000-10a>
殊普賢此二菩薩見之不識識之不見若欲見之不得
取相國清寺執爨滌器寒山拾得是也閭丘到任三日
至國清問此寺有豐干禪師否寒山拾得復是何人僧
道翹對曰豐干舊址在經藏後今闃無人矣寒山拾得
尚處僧厨閭丘入師房止見虎迹復問在此作何行業
翹曰唯事負舂供僧閒則諷詠入厨尋訪寒拾見於竈
前向火拊掌大笑閭丘致拜二人連聲呵叱執手復大
笑曰豐干饒舌饒舌彌陀不識禮我何為相攜出松門
<pb:KR4c0002_WYG_000-10b>
自此不復入寺閭丘歸郡送浄衣香藥到巖寒髙聲喝
曰賊賊遂入巖石縫中且曰報汝諸人各各努力石縫
忽合後有僧採薪南峰距寺東南二里遇一梵僧持錫
入巖挑鎻子骨曰取寒拾舎利乃知入滅于此因號巖
為寒巖閭丘俾道翹尋訪遺跡於竹木石壁覩寒所書
辭頌及村墅人家見豐干并拾亦有詩數十首題石壁
間云按舊序二人呵叱自執手大笑閭丘歸郡遺送衣
藥與夫挑鏁子骨等語乃知寒山不執閭丘手閭丘未
<pb:KR4c0002_WYG_000-11a>
嘗至寒巖拾得亦出寺門二里許入滅今傳所録誤矣
因筆及此以俟百世君子淳熈十六年嵗次已酉春十
有九日住山禹穴¶沙門志南謹記


<pb:KR4c0002_WYG_001-1a>
欽定四庫全書
　寒山詩集¶¶¶
重巖我卜居鳥道絶人跡庭際何所有白雲抱¶幽石住
兹凡㡬年屢見春冬易寄語鐘鼎家虛¶名定何益¶
山中何太冷自古非今年沓嶂常¶凝雪幽林每吐煙草
生芒種後葉落立秋前此有沉迷客窺窺不見天
巖前獨静坐圓月當天耀萬象影現中一輪本無照廓
然神自¶清含虚洞¶𤣥妙因指見其月月是心樞要
<pb:KR4c0002_WYG_001-1b>
吾家好隠淪居處絶囂塵踐草成三徑瞻雲作
