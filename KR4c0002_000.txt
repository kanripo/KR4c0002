# -*- mode: mandoku-view; -*-
#+TITLE: 寒山子詩集
#+DATE: 2015-09-11 07:44:27.673571
#+PROPERTY: ID KR4c0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0239-000寒山子詩集-序.
<pb:KR4c0002_SBCK_000-1a>¶
寒山子詩集序¶
　朝議大夫使持節台州諸軍事守刺史上柱國賜緋魚袋閭丘胤撰¶
詳夫寒山子者不知何許人也自古老見之皆¶
謂貧人風狂之士隱居天台唐興縣西七十里¶
號爲寒巖每於兹地時還國清寺寺有拾得知¶
食堂尋常收貯餘殘菜滓於竹筒内寒山若來¶
即負而去或長廊徐行叫喚快活獨言獨&KR0015;時¶
僧遂捉罵打趂乃駐立撫掌呵呵大&KR0015;良乆而¶
去且狀如貧子形貌枯悴一言一氣理合其意¶
況而思之隱况道情凡所啓言洞該玄黙乃樺¶
皮爲冠布裘破弊木屐履地是故至人遯迹同¶
<pb:KR4c0002_SBCK_000-1b>¶
&KR0011;化物或長廊唱詠唯言咄哉咄哉三界輪廻¶
或於村墅與牧牛子而歌&KR0015;或逆或順自樂其¶
性非哲者安可識之矣胤頃受丹丘薄宦臨途¶
之日乃縈頭痛遂召日者醫治轉重乃遇一禪¶
師名豐干言從天台山國清寺來特此相訪乃¶
命救疾師乃舒容而&KR0015;曰身居四大病從幻生¶
若欲除之應須淨水時乃持淨水上師師乃噀¶
之須臾祛殄乃謂胤曰台州海島嵐毒到日必¶
須保䕶胤乃問曰未審彼地當有何賢堪爲師¶
仰師曰見之不識識之不見若欲見之不得取¶
相廼可見之寒山文殊遯迹國清拾得普賢狀¶
<pb:KR4c0002_SBCK_000-2a>¶
如貧子又似風狂或去或來在國清寺庫院走¶
使厨中著火言訖辭去胤乃進途至任台州不¶
忘其事到任三日後親往寺院躬問禪宿果合¶
師言乃令勘唐興縣有寒山拾得巳否時縣申¶
稱當縣界西七十里内有一巖巖中古老見有¶
貧士頻往國清寺止宿寺庫中有一行者名曰¶
拾得胤乃特往禮拜到國清寺乃問寺衆此寺¶
先有豐干禪師院在何處并拾得寒山子見在¶
何處時僧道翹荅曰豐干禪師院在經藏後即¶
今無人住得毎有一虎時來此吼寒山拾得二¶
人見在厨中僧引胤至豐干禪師院乃開房唯¶
<pb:KR4c0002_SBCK_000-2b>¶
見虎迹乃問僧寳德道翹禪師在日有何行業¶
僧曰豐干在日唯攻舂米供養夜乃唱歌自樂¶
遂至厨中竈前見二人向火大&KR0015;胤便禮拜二¶
人連聲喝胤自相把手呵呵大&KR0015;叫喚乃云豐¶
干饒舌饒舌彌陁不識禮我何爲僧徒奔集遞¶
相驚訝何故尊官禮二貧士時二人乃把手走¶
出寺乃令逐之急走而去即歸寒巖胤乃重問¶
僧曰此二人肯止此寺否乃令覓房喚歸寺安¶
置胤乃歸郡遂製淨衣二對香藥等特送供養¶
時二人更不返寺使乃就巖送上而見寒山子¶
乃髙聲唱曰賊賊退入巖穴乃云報汝諸人各¶
<pb:KR4c0002_SBCK_000-3a>¶
各努力入穴而去其穴自合莫可追之其拾得¶
迹沈無所乃令僧道翹㝷其往日行狀唯於竹¶
木石壁書詩并村墅人家㕔壁上所書文句三¶
百餘首及拾得於土地堂壁上書言偈並纂集¶
成卷但㣧棲心佛理幸逢道人乃爲讃曰¶
菩薩遯迹　示同貧士　獨居寒山¶
　自樂其志　貌悴形枯　布裘弊止¶
　出言成章　諦實至理　凡人不測¶
　謂風狂子　時來天台　入國清寺¶
　徐歩長廊　呵呵撫指　或走或立¶
　喃喃獨語　所食厨中　殘飯菜滓¶
<pb:KR4c0002_SBCK_000-3b>¶
　吟偈悲哀　僧俗咄捶　都不動揺¶
　時人自耻　作用自在　凡愚難值¶
　即出一言　頓祛塵累　是故國清¶
　圖冩儀軌　永刼供養　長爲弟子¶
　昔居寒山　時來兹地　稽首文殊¶
　寒山之士　南無普賢　拾得定是¶
　聊申讃歎　願超生死¶
